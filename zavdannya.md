<div id="hypercomments_widget" class="js-hypercomments-widget invisible"></div>

# Завдання іноземних мов у реалізації мети базової загальної середньої освіти

<p>Зміст навчання забезпечується єдністю предметного, процесуального та емоційно-ціннісного компонентів і створюється на ідеях оволодіння іноземною мовою у контексті міжкультурної парадигми, що передбачає навчання мови народу, що нею спілкується, та ознайомлення з його культурою. Такий підхід зумовлює формування&nbsp; готовності до міжкультурної комунікації у межах типових сфер, тем і ситуацій спілкування, окреслених навчальною програмою. Після закінчення 9-го класу учні загальноосвітнього навчального закладу, які вивчають першу іноземну мову, досягають рівня А2+, учні спеціалізованої школи з поглибленим вивченням іноземної мови &ndash; рівня В1, а ті, хто оволодіває другою іноземною мовою, &ndash; рівня А2. Ці рівні характеризують результати навчальних досягнень у кожному виді мовленнєвої діяльності та узгоджуються із Загальноєвропейськими Рекомендаціями з мовної освіти.</p>
<p>Завдання полягає у формуванні уміння:</p>
<ul>
<li>здійснювати усномовленнєве спілкування у межах сфер, тем і ситуацій спілкування, визначених чинною навчальною програмою;</li>
<li>розуміти зі слуху зміст автентичних текстів;</li>
<li>читати і розуміти автентичні тексти різних жанрів і видів із різним рівнем розуміння змісту;</li>
<li>здійснювати спілкування у письмовій формі відповідно до поставлених завдань;</li>
<li>адекватно використовувати досвід, набутий у вивченні рідної мови та інших навчальних предметів, розглядаючи його як засіб усвідомленого оволодіння іноземною мовою;</li>
<li>використовувати у разі необхідності невербальні засоби спілкування за умови дефіциту наявних мовних засобів;</li>
<li>критично оцінювати інформацію та використовувати її для різних потреб;</li>
<li>висловлювати свої думки, почуття та ставлення;</li>
<li>ефективно взаємодіяти з іншими усно, письмово та за допомогою засобів електронного спілкування;</li>
<li>обирати й застосовувати доцільні комунікативні стратегії відповідно до різних потреб;</li>
<li>ефективно користуватися навчальними стратегіями для самостійного вивчення іноземних мов.</li>
</ul>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>