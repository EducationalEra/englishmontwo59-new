<div id="hypercomments_widget" class="js-hypercomments-widget invisible"></div>

# Функції іноземних мов у реалізації мети базової загальної середньої освіти

<p>У процесі навчання іншомовного спілкування комплексно реалізуються освітня, виховна і розвивальна функції.</p>
<p>Освітня функція&nbsp; спрямована на:</p>
<ul>
<li>усвідомлення учнями значення іноземної мови для життя у мультилінгвальному та полікультурному світовому просторі;</li>
<li>оволодіння знаннями про культуру, історію, реалії та традиції країни, мова якої вивчається;</li>
<li>залучення учнів до діалогу культур (рідної та іншомовної);</li>
<li>розуміння власних&nbsp; індивідуальних особливостей як психофізіологічних засад для оволодіння іноземною мовою;</li>
<li>усвідомлення значень мовних явищ, іншої системи понять, за допомогою якої спримається дійсність;</li>
<li>формування уміння використовувати у разі необхідності різноманітні стратегії для задоволення власних іншомовних комунікативних намірів (працювати з підручником, словником, довідниковою літературою, мультимедійними засобами і таке інше).</li>
</ul>
<p>Виховна функція сприяє:</p>
<ul>
<li>формуванню в учнів позитивного ставлення до іноземної мови як засобу спілкування, поваги до народу, носія цієї мови, толерантного ставлення до його культури, звичаїв і способу життя;</li>
<li>розвитку культури спілкування, прийнятої в сучасному цивілізованому суспільстві;</li>
<li>емоційно-ціннісному ставленню до всього, що нас оточує;</li>
<li>розумінню важливості оволодіння іноземною мовою і потреби користуватися нею як засобом спілкування.</li>
</ul>
<p>Розвивальна функція сприяє розвитку в учнів:</p>
<ul>
<li>мовних, інтелектуальних і пізнавальних здібностей;</li>
<li>готовності брати участь в іншомовному спілкуванні;</li>
<li>потребу подальшого самовдосконалення у сфері володіння іноземною мовою;</li>
<li>здатності переносити знання й уміння у нову ситуацію шляхом виконання проблемно-пошукової діяльності.</li>
</ul>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>