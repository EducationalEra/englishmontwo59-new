<div id="hypercomments_widget" class="js-hypercomments-widget invisible"></div>

# Компетентнісний потенціал галузі «Іноземні мови»

<p>Провідним засобом реалізації вказаної мети є компетентнісний підхід до організації навчання у загальноосвітній школі на основі ключових компетентностей як результату навчання.</p>

<table width="625">
<tbody>
<tr>
<td width="33">
<p align="center"></p>
</td>
<td width="143">
<p align="center"><strong>Ключові компетентності</strong></p>
</td>
<td width="449">
<p align="center"><strong>Компоненти</strong></p>
</td>
</tr>
<tr>
<td width="33">
<p>1</p>
</td>
<td width="143">
<p>Спілкування державною (і рідною у разі відмінності) мовами</p>
</td>
<td width="449">
<p>Уміння:</p>
<ul>
<li>використовувати українознавчий компонент в усіх видах мовленєвої діяльності;</li>
<li>засобами іноземної мови популяризувати Україну, українську мову, культуру, традиції, критично оцінювати їх.</li>
</ul>
<p>Ставлення:</p>
<ul>
<li>гордість за Україну, її мову та культуру;</li>
<li>розуміння потреби популяризувати Україну у світі засобами іноземних мов;</li>
<li>усвідомлення того, що, вивчаючи іноземну мову, ми збагачуємо рідну;</li>
<li>готовність до міжкультурного діалогу.</li>
</ul>
</td>
</tr>
<tr>
<td width="33">
<p>2</p>
</td>
<td width="143">
<p>Спілкування іноземними мовами</p>
</td>
<td width="449">
Реалізується через предметні компетентності.
</td>
</tr>
<tr>
<td width="33">
<p>3</p>
</td>
<td width="143">
<p>Математична компетентність</p>
</td>
<td width="449">
<p>Уміння:</p>
<ul>
<li>розв&rsquo;язувати комунікативні та навчальні проблеми, застосовуючи логіко-математичний інтелект;</li>
<li>логічно обґрунтовувати висловлену думку;</li>
<li>використовувати математичні методи (графіки, схеми) для вирішення комунікативних завдань.</li>
</ul>
<p>Ставлення:</p>
<ul>
<li>готовність до пошуку різноманітних способів вирішення комунікативних і навчальних проблем.</li>
</ul>
</td>
</tr>
<tr>
<td width="33">
<p>4</p>
</td>
<td width="143">
<p>Основні компетентності у природничих науках і технологіях</p>
</td>
<td width="449">
<p>Уміння:</p>
<ul>
<li>описувати іноземною мовою природні явища і технології, аналізувати та оцінювати їх роль у життєдіяльності людини.</li>
</ul>
<p>Ставлення:</p>
<ul>
<li>інтерес до природи та почуття відповідальності за її збереження;</li>
<li>розуміння глобальності екологічних проблем і прагнення долучитися до їх вирішення за посередництвом іноземної мови.</li>
</ul>
</td>
</tr>
<tr>
<td width="33">
<p>5</p>
</td>
<td width="143">
<p>Інформаційно-цифрова компетентність</p>
</td>
<td width="449">
<p>Уміння:</p>
<ul>
<li>вивчати іноземну мову з використанням спеціальних програмних засобів, ігор, соціальних мереж;</li>
<li>створювати інформаційні об&rsquo;єкти іноземними мовами;</li>
<li>спілкуватися іноземною мовою з використанням інформаційно-комунікаційних технологій;</li>
<li>критично застосовувати ІКТ для пошуку, обробки, аналізу та препарування інформації відповідно до поставлених завдань.</li>
</ul>
<p>Ставлення:</p>
<ul>
<li>готовність дотримуватись авторських прав та мережевого етикету.</li>
</ul>
</td>
</tr>
<tr>
<td width="33">
<p>6</p>
</td>
<td width="143">
<p>Уміння вчитися впродовж життя</p>
</td>
<td width="449">
<p>Уміння:</p>
<ul>
<li>визначати комунікативні потреби та цілі під час вивчення іноземної мови;</li>
<li>використовувати ефективні навчальні стратегії для вивчення мови відповідно до власного індивідуального стилю навчання;</li>
<li>самостійно працювати з підручником, шукати нову інформацію з різних джерел та критично оцінювати її;</li>
<li>організовувати свій час і навчальний простір;</li>
<li>оцінювати власні навчальні досягнення.</li>
</ul>
<p>Ставлення:</p>
<ul>
<li>сміливість у спілкуванні іноземною мовою;</li>
<li>руйнування власних мовних бар&rsquo;єрів;</li>
<li>відповідальність за результати навчально-пізнавальної діяльності;</li>
<li>наполегливість;</li>
<li>внутрішня мотивація та впевненість в успіху.</li>
</ul>
</td>
</tr>
<tr>
<td width="33">
<p>7</p>
</td>
<td width="143">
<p>Ініціативність і підприємливість</p>
</td>
<td width="449">
<p>Уміння:</p>
<ul>
<li>ініціювати усну, писемну та онлайн взаємодію іноземною мовою для вирішення конкретної життєвої проблеми;</li>
<li>генерувати нові ідеї, переконувати в їхній доцільності та об&rsquo;єднувати однодумців задля втілення нових ідей у життя;</li>
<li>презентувати себе і створювати тексти (усно і письмово) іноземною мовою, які допоможуть у майбутній кар&rsquo;єрі.</li>
</ul>
<p>Ставлення:</p>
<ul>
<li>дотримання етичної поведінки під час вирішення життєвих проблем;</li>
<li>комунікабельність та ініціативність;</li>
<li>ставлення до викликів як до нових можливостей;</li>
<li>відкритість до інновацій;</li>
<li>креативність.</li>
</ul>
</td>
</tr>
<tr>
<td width="33">
<p>8</p>
</td>
<td width="143">
<p>Соціальна та громадянська компетентності</p>
</td>
<td width="449">
<p>Уміння:</p>
<ul>
<li>формулювати власну позицію;</li>
<li>співпрацювати з іншими на результат, спілкуючись іноземною мовою;</li>
<li>розв&rsquo;язувати конфлікти у комунікативних ситуаціях;</li>
<li>переконувати, аргументувати, досягати взаєморозуміння/ компромісу у ситуаціях міжкультурного спілкування;</li>
<li>переконувати засобами іноземної мови у важливості дотримання прав людини;</li>
<li>критично оцінювати інформацію з різних іншомовних джерел.</li>
</ul>
<p>Ставлення:</p>
<ul>
<li>толерантність у спілкуванні з іншими;</li>
<li>проактивність в утвердженні демократичних цінностей;</li>
<li>усвідомлення необхідності володіння іноземними мовами для підвищення власного добробуту;&nbsp;</li>
</ul>
</td>
</tr>
<tr>
<td width="33">
<p>9</p>
</td>
<td width="143">
<p>Обізнаність та самовираження у сфері культури</p>
</td>
<td width="449">
<p>Уміння:</p>
<ul>
<li>висловлювати іноземною мовою власні почуття, переживання і судження щодо творів мистецтва;</li>
<li>порівнювати та оцінювати мистецькі твори та культурні традиції різних народів.</li>
</ul>
<p>Ставлення:</p>
<ul>
<li>усвідомлення цінності культури для людини і суспільства;</li>
<li>повага до багатства і розмаїття культур.</li>
</ul>
</td>
</tr>
<tr>
<td width="33">
<p>10</p>
</td>
<td width="143">
<p>Екологічна грамотність і здорове життя</p>
</td>
<td width="449">
<p>Уміння:</p>
<ul>
<li>розвивати екологічне мислення, під час опрацюванні тем, текстів, новин, комунікативних ситуацій, аудіо- та відеоматеріалів;</li>
<li>розробляти, презентувати та обґрунтовувати проекти із збереження довкілля;</li>
<li>пропагувати здоровий спосіб життя засобами іноземної мови.</li>
</ul>
<p>Ставлення:</p>
<ul>
<li>сприймання природи як цілісної системи;</li>
<li>готовність обговорювати питання, пов&rsquo;язані із збереженням навколишнього середовища;</li>
<li>відповідальне ставлення до власного здоров&rsquo;я та безпеки.</li>
</ul>
</td>
</tr>
</tbody>
</table>

<p>Такі ключові компетентності, як вміння вчитися, ініціативність і підприємливість, екологічна грамотність і здорове життя, соціальна та громадянська компетентності можуть формуватися відразу засобами усіх навчальних предметів&nbsp; і є метапредметними. Виокремлення в навчальних програмах таких інтегрованих змістових ліній, як &laquo;Екологічна безпека та сталий розвиток&raquo;, &laquo;Громадянська відповідальність&raquo;, &laquo;Здоров'я і безпека&raquo;, &laquo;Підприємливість та фінансова грамотність&raquo; спрямоване на формування в учнів здатності застосовувати знання й уміння з різних предметів у реальних життєвих ситуаціях.</p>
<p>Змістова лінія &laquo;Екологічна безпека та сталий розвиток&raquo; націлена на формування в учнів соціальної активності, відповідальності та екологічної свідомості, готовності брати участь у вирішенні питань збереження довкілля і розвитку суспільства, усвідомлення важливості сталого розвитку для майбутніх поколінь.&nbsp;</p>
<p>Засобами іноземних мов учнів орієнтують на:</p>
<ul>
<li>сприймання природи як цілісної системи;</li>
<li>взаємозв&rsquo;язок людини й навколишнього середовища та залежність її від природних ресурсів;</li>
<li>готовність обговорювати питання, пов&rsquo;язані із збереженням навколишнього середовища на рівні свого регіону, держави та на глобальному рівні;</li>
<li>уміння презентувати та обґрунтовувати проекти із збереження довкілля та забезпечення його сталого розвитку.</li>
</ul>
<p>Реалізація змістової лінії &laquo;Громадянська відповідальність&raquo; сприяє формуванню відповідального члена громади і суспільства, що розуміє принципи і механізми функціонування суспільства.</p>
<p>Засобами іноземних мов учнів орієнтують на уміння:</p>
<ul>
<li>давати обґрунтовану оцінку особливостям життєдіяльності у демократичному суспільстві, презентувати свою роль у його розвитку;</li>
<li>обговорювати свою громадянську позицію та свої погляди щодо різноманітних соціальних проблем як у власній країні, так і у світовому просторі;</li>
<li>дискутувати довкола питань про свою роль і місце у сучасному мультилінгвальному та полікультурному середовищі, обґрунтовуючи власні погляди конкретними прикладами із життя світової спільноти.</li>
</ul>
<p>Вивчення питань, що належать до змістової лінії &laquo;Здоров'я і безпека&raquo;, формує учня як духовно, емоційно, соціально і фізично повноцінного члена суспільства, який здатний дотримуватися здорового способу життя і формувати безпечне життєве середовище.</p>
<p>Засобами іноземних мов учнів орієнтують на:</p>
<ul>
<li>уміння дискутувати довкола питань здоров&rsquo;я людини;</li>
<li>уміння наводити переконливі приклади із цієї сфери;</li>
<li>усвідомлення впливу шкідливих звичок на здоров&rsquo;я людини;</li>
<li>дотримання правил дорожнього руху, правил поведінки на воді та в інших місцях.</li>
</ul>
<p>Змістова лінія &laquo;Підприємливість та фінансова грамотність&raquo; націлена на розвиток лідерських ініціатив, здатність успішно діяти в технологічному швидкозмінному середовищі, забезпечення кращого розуміння молодим поколінням українців практичних аспектів фінансових питань (здійснення заощаджень, інвестування, запозичення, страхування, кредитування і таке інше).</p>
<p>Засобами іноземних мов учнів орієнтують на:</p>
<ul>
<li>уміння обговорювати питання своєї ролі у сучасному технологічному середовищі;</li>
<li>уміння повідомляти про перспективи свого професійного вибору;</li>
<li>готовність до прояву своєї обізнаності та свого ставлення до фінансових можливостей сучасних професій.</li>
</ul>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>